[Kazalo](index.md)

#### Zaskrbljeni krajani Smolnika in Ruš
#### Ad Hoc Civilna Iniciativa
<br/>

<h1 align="center">  Javni poziv svetnikom Občinskega sveta Občine Ruše</h1>

<h3 align="center"> Spoštovani svetniki Občinskega sveta Ruše! </h3>

Ad hoc civilna iniciativa Zaskrbljeni krajani Smolnika in Ruš vas poziva, da v skladu 
s 21. členom Poslovnika Občine Ruše zahtevate sklic izredne seje Občinskega sveta 
Občine Ruše.

<h2 align="center"> Razlog </h2>

<h2 align="center"> Kršitev statuta in poslovnika Občine Ruše s strani županje ge. Urške Repolusk!  </h2>

Po našem mnenju je skrajni čas, da svetniki Občinskega sveta Ruše daste vedeti, da 
ste v skladu s 15. členom Statuta Občine Ruše najvišji organ odločanja v Občini Ruše 
in vztrajate pri upoštevanju ter izvrševanju vaših odločitev.

<h2 align="center"> Obrazložitev</h2>

Predstavitev tras zahodnega dela obvoznice, z dne 23. marca 2022 namreč nakazuje, 
da bo županja ga. Urška Repolusk <u>kljub izrecni</u> prepovedi svetnikov Občine Ruše, 
ki ste jo izrazili v amandmaju na proračun Občine Ruše za leto 2022, nadaljevala 
z vrisom nove trase obvoznice v krovni prostorski načrt Občine Ruše (OPN). V 
kolikor bo ga. županja Urška Repolusk v tem uspela, se lahko zgodi, da bo krovni 
prostorski načrt, ki je sicer zelo pomemben tudi za druge zadeve, zaradi zelo 
verjetnih pritožb, zablokiran! Poudarjamo, da so prisotni krajani na predstavitvi 
s svojimi vprašanji in mnenji nedvoumno pokazali svojo voljo ter izkazali 
nestrinjanje z novo (prestavljeno) traso zahodne obvoznice. Prisotni krajani Občine 
Ruše so pokazali tudi veliko podporo obstoječi trasi. Obstoječa trasa zahodnega dela 
obvoznice je že 30 let vrisana v prostorske načrte občine Ruše. Za njo smo v Rušah 
ves ta čas skrbno hranili prostor! Želimo si, da bi v prihodnosti na tej obstoječi 
trasi zahodnega dela obvoznice lahko zgradili lepo in moderno cesto, skladno z 
najnovejšimi gradbenimi smernicami in standardi.
<br/>


Ruše, 25. februar 2022 

V imenu civilne iniciative<br/>
Jasmina Vrečko Rupnik, Gregor Vrečko




[Kazalo](index.md)
